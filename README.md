# Break-Even-Point-Ptoject
PROGRAMMA JAVA CHE CALCOLA E MOSTRA NEL PIANO CARTESIANO IL BREAK EVEN POINT DI UN'AZIENDA.

Il programma è molto semplice, si portino gli slider ai valori che si vogliono esaminare e il programma restituirà il BEP.

COS'è IL BREAK EVEN POINT, COME CALCOLARLO MATEMATICAMENTE E GRAFICAMENTE
Il Bep, Break even point , è il punto di pareggio e rappresenta l’incontro tra costi e ricavi di un’azienda, è difatti la rappresentazione di un luogo ove tali entità si eguagliano e rendono quindi l’attività neutrale.

Il calcolo del punto di pareggio può essere effettuato con l’utilizzo di due tecniche, la prima grafica avvalendosi del piano cartesiano e l’altra aritmetica con l’utilizzo di una formula.

E' necessario soffermarsi un attimo a elencare gli elementi fondanti l’esistenza stessa della formula, che sono i costi fissi, costi variabili e il prezzo del prodotto.

BEP, il Break even point non è altro che la quantità di unità da produrre per pareggiare i costi, e al fine di poterlo determinare in termini numerici è necessario conoscere i costi fissi dell’azienda considerata, il prezzo di vendita di una sola unità di prodotto, ed i costi variabili unitari, i quali si riferiscono ad ogni singola unità prodotta.

Grazie ai dati sopra indicati è possibile calcolare un margine estremamente importante ai fini dell’analisi, il Margine di Contribuzione, il quale rappresenta l’incidenza dei costi fissi sul prezzo di vendita.

Tutto ciò considerato, il BEP non è altro che il rapporto tra i costi fissi e il margine di contribuzione.

BEP = Costi fissi / (Prezzo di vendita del prodotto – Costo variabile unitario)

Volendo rappresentare il BEP graficamente è necessario utilizzare il piano di assi cartesiano, dove l’asse delle ordinate rappresenta i costi mentre l’asse delle ascisse rappresenta la quantità prodotta.

I costi fissi non dipendono dalla produzione considerata, per questo graficamente sono rappresentati da una linea retta parallela all’asse delle ascisse mentre quella dei ricavi totali parte dall’origine degli anni e cresce in modo proporzionale al variare delle due variabili.

Il punto in cui si incontrano i ricavi totali con il costi totali è il BEP, l’equilibrio perfetto di produzione, al raggiungimento del quale l’imprenditore non ha profitto ma non subisce nemmeno perdite.
